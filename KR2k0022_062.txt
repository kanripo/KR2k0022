# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.856400
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷六十二
<pb:KR2k0022_WYG_062-1a>¶
欽定四庫全書¶
　咸淳臨安志卷六十二　　宋　潜說友　撰¶
人物三¶
　　　　列傳¶
　(闕/)¶
　¶
　¶
　¶
<pb:KR2k0022_WYG_062-1b>¶
　¶
　¶
　¶
　　其館光卧不起帝即其卧所撫光腹曰咄咄子陵¶
　　不可相助為理耶光卧而不應良久乃張目熟視¶
　　曰昔唐堯著徳巢父洗耳士固有志何相迫乎帝¶
　　曰子陵我竟不能下汝耶升輿嘆息而去引入論¶
　　舊故相對累日帝從容問曰朕何如昔時對曰陛¶
<pb:KR2k0022_WYG_062-2a>¶
　　下差增於往因共偃卧足加帝腹明日太史奏客¶
　　星犯帝座帝笑曰朕故人嚴子陵共卧耳拜諫議¶
　　大夫不屈乃耕於富春山建武十七年再召不至¶
　　年八十終於家詔賜錢百萬穀千斛(以後漢書本/傳三國志虞)¶
　　(翻傳注修按本傳注富春山今杭州富陽縣然傳/稱後人指其釣處為嚴陵瀬者今已入桐廬據沈)¶
　　(約宋書吴分富春為桐廬則桐廬乃富春舊境也/又太平寰宇記云赤亭里嚴子陵釣於此有臺基)¶
　　(存又皇朝郡縣志云赤松山在縣東七里亦曰赤/亭山嚴子陵釣於此如此則七里瀬雖入桐廬赤)¶
　　(亭山自屬富春今富/春正自有子陵釣處)¶
<pb:KR2k0022_WYG_062-2b>¶
　諸葛琮¶
　　餘杭人有賢徳後漢為河間太守居斷山¶
　　塟山旁(本祥符舊志/餘杭縣有廟)¶
　孫鍾¶
　　富春人性至孝種瓜為業今陽平山所謂瓜田者¶
　　是也嘗有三少年詣鍾獻瓜謂曰予司命也以君¶
　　孝感於天故來耳遂指山曰此堪為墓鍾志之及¶
　　卒塟焉(或云有二仙/人示其塟地)坟上嘗有紫雲曼延數里人¶
<pb:KR2k0022_WYG_062-3a>¶
　　謂孫氏其興矣鍾即堅之先也(以太平寰宇記皇/朝郡縣志修舊志)¶
　　(謂鍾卒子堅塟鍾於穴按三國志孫堅傳不稱父/名寰宇記謂堅所居其祖種瓜郡縣志謂堅其元)¶
　　(孫則舊志/稱子者非)¶
　孫堅¶
　　字文臺容貌不凡濶達好竒少為縣吏與其父共¶
　　載至錢唐追斬海賊顯聞府召為假尉會稽妖賊¶
　　許昌起句章堅以郡司馬募精勇與州郡合破之¶
　　時熹平元年也黄巾賊起漢遣皇甫嵩朱雋討之¶
<pb:KR2k0022_WYG_062-3b>¶
　　雋表堅為佐軍司馬大破之拜别部司馬邊章韓¶
　　遂作亂董卓拒討無功中平三年張温西討表堅¶
　　叅軍事堅語温以卓三罪宜陳軍法如穰苴斬莊¶
　　賈魏絳戮楊干温不忍發章遂降軍回議者聞堅¶
　　勸温斬卓無不嘆息拜議郎長沙賊區星萬餘人¶
　　攻圍城邑乃以堅為長沙太守旬月克破星等封¶
　　烏城侯靈帝崩卓擅朝政諸郡興義兵討卓堅亦¶
　　舉兵袁術表堅行破虜將軍領豫州刺史進軍合¶
<pb:KR2k0022_WYG_062-4a>¶
　　戰陽人大破卓軍梟其都督華雄等卓憚堅猛壯¶
　　遣李傕等求和親堅曰卓逆天無道蕩覆王室今¶
　　不夷汝三族則吾死不瞑目進軍大谷卓徙都入¶
　　闗焚燒雒邑堅乃入雒修諸陵平塞卓所發掘初¶
　　平二年(本張璠漢/記及吴厯)術使堅擊劉表表遣黄祖逆戰¶
　　堅破之追祖為祖軍士所射卒年三十七子䇿權¶
　　翊康　陳夀評曰堅勇摯剛毅導温戮卓山陵杜¶
　　塞有忠壯之烈(以三國志本/傳及通鑑修)¶
<pb:KR2k0022_WYG_062-4b>¶
　孫䇿¶
　　字伯符初堅留家夀春䇿十餘嵗已交結知名周¶
　　瑜自舒來造勸徙舒江淮間人咸向之堅卒䇿年¶
　　十七乃渡江居江都䇿舅吴景為丹陽太守䇿載¶
　　母徙曲阿召募得數百人興平元年䇿到夀春見¶
　　袁術術以堅餘兵還䇿太傅馬日磾安集闗東以¶
　　禮辟䇿表拜懷義校尉術大將皆傾心焉術長嘆¶
　　曰使術有子如孫郎死復何恨䇿説術乞助景等¶
<pb:KR2k0022_WYG_062-5a>¶
　　平定江東許之將兵千餘人行收兵比至厯陽衆¶
　　五六千渡江轉鬭所向皆破莫敢當其鋒軍令整¶
　　肅百姓懷之䇿為人美姿顔好笑語濶達聴受善¶
　　用人士民見者莫不盡心樂為致死威震江東䇿¶
　　引兵渡浙據會稽更置長吏䇿自領會稽太守袁¶
　　術僭號䇿以書絶之曹操表䇿為討逆將軍封吴¶
　　侯建安五年操與袁紹相拒官渡䇿欲襲許迎漢¶
　　帝宻治兵未發為故吴郡太守許貢客所擊傷召¶
<pb:KR2k0022_WYG_062-5b>¶
　　張昭等謂曰中國方亂以吴越之衆三江之固足¶
　　以觀成敗善相吾弟呼權佩以印綬謂曰舉江東¶
　　之衆决機兩陳之間與天下争衡卿不如我舉賢¶
　　任能各盡其心以保江東我不如卿卒年二十六¶
　　權繼襲後建國為吴傳亮休皓凡四世云　陳夀¶
　　評曰䇿英氣傑濟猛鋭冠世覽竒取異志陵中夏¶
　　(以三國志本/傳及通鑑修)¶
　孫瑜¶
<pb:KR2k0022_WYG_062-6a>¶
　　字仲異父静字㓜臺堅季弟也静戀墳墓宗族不¶
　　樂出身終於家五子暠瑜皎奐謙瑜始以恭義校¶
　　尉領兵時賔客諸將多江西人瑜虚心綏撫得其¶
　　歡心建安九年領丹陽太守為衆所附至萬餘人¶
　　加綏逺將軍遷奮威將軍領郡如故自溧陽徙屯¶
　　牛渚瑜以永安人饒助為襄安長無錫人顔達為¶
　　居巢長使二府將吏子弟數百人就受業遂立學¶
　　官臨饗講肄是時諸將皆以軍務為事而瑜好樂¶
<pb:KR2k0022_WYG_062-6b>¶
　　墳典雖在軍旅誦聲不絶建安二十年卒(以三國志/本傳修)¶
　孫皎¶
　　字叔明始拜䕶軍校尉領衆二千餘人是時曹公¶
　　數出濡須皎毎赴拒號為精鋭遷都䕶征虜將軍¶
　　代程普督夏口黄蓋及兄瑜卒又并其軍賜沙羡¶
　　雲杜南新市竟陵為奉邑自置長吏輕財能施善¶
　　與交結與諸葛瑾至厚委廬江劉靖以得失江夏¶
　　李允以衆事廣陵吴碩河南張梁以軍旅而傾心¶
<pb:KR2k0022_WYG_062-7a>¶
　　親待莫不自盡皎嘗遣兵候獲魏邊將吏妻女以¶
　　進皎皎更其衣服送還之下令曰今所誅者曹氏¶
　　其百姓何罪自今以往不得繫其老弱由是江淮¶
　　間多歸附者建安二十四年卒(以三國志/本傳修)¶
　孫賁¶
　　字伯陽父羌字聖壹堅同産兄也賁早失二親弟¶
　　輔嬰孩賁自贍育友愛甚篤為郡督郵守長堅於¶
　　長沙舉義兵賁去吏從征伐堅薨賁帥餘衆扶柩¶
<pb:KR2k0022_WYG_062-7b>¶
　　後袁術徙夀春賁又依之術遣賁攻破周昻於隂¶
　　陵表賁領豫州刺史轉丹陽都尉行征虜將軍討¶
　　平山越為揚州刺史劉繇所迫遂因將士衆還住¶
　　厯陽頃之術復使賁與吳景共擊樊能張英等䇿¶
　　東渡助賁景破英能等進擊繇繇走豫章䇿遣賁¶
　　景報術值術僭號除賁九江太守賁不就還江南¶
　　賁與䇿征廬江太守劉勲江夏太守黄祖軍回聞¶
　　繇病死過定豫章上賁領太守後封都亭侯建安¶
<pb:KR2k0022_WYG_062-8a>¶
　　十三年使者劉隠奉詔拜賁為征虜將軍領郡如¶
　　故在官十一年卒(以三國志/本傳修)¶
　吴景¶
　　本吴人徙錢塘早失父母與姊同居姊與孫堅為¶
　　婚景嘗隨堅征伐有功拜騎都尉袁術上景領丹¶
　　陽太守討故太守周昕遂據其郡孫䇿與孫何吕¶
　　範依景合衆共討涇縣山賊祖郎郎敗走會景為¶
　　劉繇所迫復北依術術以為督軍中郎將與孫賁¶
<pb:KR2k0022_WYG_062-8b>¶
　　共討樊能於麋於横江又擊笮融薛禮於秣陵時¶
　　䇿被創牛渚降賊復反景攻討盡擒之從討劉繇¶
　　奔豫章䇿遣景賁到夀春報術術方與劉修爭徐¶
　　州以景為廣陵太守術後僭號䇿以書喻術術不¶
　　納便絶江津不與通使人告景景即委郡東歸䇿¶
　　復以景為丹陽太守漢遣議郎王輔衘命南行表¶
　　景為揚武將軍領郡如故建安八年景卒於官子¶
　　奮奮授兵為將封新亭侯祺封都亭侯(以三國志/孫破虜吴)¶
<pb:KR2k0022_WYG_062-9a>¶
　　(夫人/傳修)¶
　徐琨¶
　　富春人孫堅之甥少仕州郡漢末擾亂去吏隨堅¶
　　征伐有功拜偏將軍堅薨隨孫䇿討樊能等於横¶
　　江擊張英於當利口破英擊走笮融劉繇事定䇿¶
　　表琨領丹陽太守會吴景委廣陵來江東復為丹¶
　　陽太守琨以督軍中郎將領兵從破廬江太守李¶
　　術封廣徳侯遷平虜將軍後從討黄祖中流矢卒¶
<pb:KR2k0022_WYG_062-9b>¶
　　子矯嗣侯討平山越拜偏將軍卒弟祚襲封亦以¶
　　戰功至蕪湖督平魏將軍(以三國志吴主/權徐夫人傳修)¶
　張儼¶
　　後漢末餘杭人好學有賢徳不樂榮利嘗開圃種¶
　　瓠以所貿錢造橋俗謂之葫蘆橋(以餘杭土風記/及淳熙餘杭圖)¶
　　(經/修)¶
吳¶
　孫奐¶
<pb:KR2k0022_WYG_062-10a>¶
　　字季明兄皎既卒代統其衆領江夏太守在事一¶
　　年遵皎舊迹禮劉靖李允吴碩張梁及江夏閭舉¶
　　等並納其善奐訥於造次而敏於當官軍民稱之¶
　　黄武五年權攻石陽奐以地主使所部將軍鮮于¶
　　丹帥五千人先斷淮道自帥吴碩張梁五千人為¶
　　軍前鋒降髙城得三將大軍引回詔使在前住駕¶
　　過其軍見奐軍陣整齊權歎曰吾初憂其遲鈍今¶
　　治軍諸將少能及者吾無憂矣拜揚威將軍封沙¶
<pb:KR2k0022_WYG_062-10b>¶
　　羡侯奐亦愛樂儒生復命部曲子弟就業後仕進¶
　　朝廷者數十人(以三國志/本傳修)¶
　孫韶¶
　　字公禮年十七收伯父何餘衆繕治京城起樓櫓¶
　　修器備以禦敵權試攻驚之兵皆乗城傳檄備警¶
　　讙聲動地頗射外人權使曉喻乃止明日見韶甚¶
　　器之即拜承烈校尉統河部曲後為廣陵太守權¶
　　稱尊號為鎮北將軍韶為邊將數十年善養士卒¶
<pb:KR2k0022_WYG_062-11a>¶
　　得其死力常以警疆場逺斥堠為務先知動静而¶
　　為之備故鮮有負敗青徐汝沛頗來歸附淮南濵¶
　　江屯候皆撤兵逺徙徐泗江淮之地不居者各數¶
　　百里自權西征都武昌韶不進見者十餘年權返¶
　　建業乃得朝覲權問青徐諸屯要害逺近人馬衆¶
　　寡魏將帥姓名盡具識之所問咸對身長八尺儀¶
　　貌都雅權歡悦曰吾久不見公禮不圖進益乃爾¶
　　加領幽州牧假節赤烏四年卒(以三國志/本傳修)¶
<pb:KR2k0022_WYG_062-11b>¶
　孫隣¶
　　字公達賁之子也九嵗代領豫章封都鄉侯雅性¶
　　精敏㓜有令譽在郡二十年討平叛賊政績修理¶
　　召至武昌為繞帳督潘濬掌荆州事嘗與重安長¶
　　陳留舒燮相失燮有罪欲置之法論者多為言濬¶
　　猶不釋隣謂濬曰舒伯膺兄弟争死海内義之(伯/膺)¶
　　(親友為人所殺仲膺為報/怨事覺兄弟争死皆得免)仲膺又有奉國舊意今¶
　　君殺其子弟若天下一統中州士人必問仲膺繼¶
<pb:KR2k0022_WYG_062-12a>¶
　　嗣答者云潘承明殺燮於事何如濬意即解燮用¶
　　得濟隣遷夏口沔中督威逺將軍所居任職赤烏¶
　　十二年卒(以三國志/孫賁傳修)¶
　孫亘¶
　　字叔武何之弟也儀容端正器懷聪徹博學強記¶
　　能論議應對權嘗稱為宗室顔淵年二十五拜安¶
　　東中郎將與陸遜共拒劉備亘投刀奮命與遜戮¶
　　力備遂敗以功拜建武將軍封丹徒侯(以三國志/本傳修)¶
<pb:KR2k0022_WYG_062-12b>¶
　郭成¶
　　字元禮夙著義節漢末羣雄競逐遂乗扁舟泛五¶
　　湖逰滄江探幽逐勝書劍自娱至吴黄武三年拜¶
　　武義校尉五年遷黄門侍郎黄龍元年封永興富¶
　　春二縣侯食邑五千户卒塟富春樟岩其後枝葉¶
　　蕃茂英髦俊選不可勝紀(以唐咸通六年所建/富春郭侯廟碑修)¶
　凌統¶
　　字公績餘杭人父操有膽氣孫䇿初興每從征伐¶
<pb:KR2k0022_WYG_062-13a>¶
　　常冠軍履鋒守永平長平治山越姦滑歛手遷破¶
　　賊校尉及權統事從討江夏入夏口先登破其前¶
　　鋒輕舟獨進中流矢死統年十五左右多稱述者¶
　　權亦以操死國事拜統别部司馬行破賊都尉使¶
　　攝父兵權征江夏統為前鋒與所厚健兒數十人¶
　　共乗一舟常去大兵數十里行入右江軒黄祖將¶
　　張碩盡獲船人還以白權引軍兼道水陸並集時¶
　　吕䝉敗其水軍而統先搏其城于是大獲權以統¶
<pb:KR2k0022_WYG_062-13b>¶
　　為承烈都尉與周瑜等拒破曹公於烏林遂攻曹¶
　　仁遷為校尉雖在軍旅親賢接士輕財重義有國¶
　　士風從征合肥為右部督時權撤軍前部已發魏¶
　　將張遼等奄至津北權使追還前兵兵去逺勢不¶
　　相及統率親近三百人陷圍扶扞權出敵已毁橋¶
　　橋之屬者兩版權䇿馬驅馳統復還戰左右盡死¶
　　身亦被創所殺數十人度權已免乃還橋敗路絶¶
　　統被甲潛行權既御船見之驚喜統痛親近無返¶
<pb:KR2k0022_WYG_062-14a>¶
　　者悲不自勝權引袂拭之謂曰公績亡者已矣茍¶
　　使卿在何患無人拜偏將軍倍給本兵時有薦同¶
　　郡盛暹於權者以為梗概大節有過於統權曰且¶
　　令如統足矣後召暹夜至時統已卧聞之攝衣出¶
　　門執其手以入其愛人不害如此統以山中人尚¶
　　多壯悍可以恩威誘也權令東占且討之命勅屬¶
　　城凡統所求皆先給後聞統素愛士士亦慕焉得¶
　　精兵萬餘人過本縣步入寺門見長吏恭敬盡禮¶
<pb:KR2k0022_WYG_062-14b>¶
　　親舊故人恩意益隆病卒時年四十九權聞之哀¶
　　不能自止減膳流涕使張承為作銘誄二子烈封¶
　　年各數嵗權内養於宫愛待與諸子同賔客進見¶
　　呼示之曰此吾虎子也及八九嵗令葛光教之讀¶
　　書十日一令乗馬追録統功封亭侯(以三國志/本傳修)¶
　全琮¶
　　字子璜錢塘人父柔漢靈帝時舉孝㢘補尚書郎¶
　　右丞董卓之亂棄官歸州辟别駕從事詔書就拜¶
<pb:KR2k0022_WYG_062-15a>¶
　　會稽東部都尉孫䇿到吴柔舉兵先附䇿表柔為¶
　　丹陽都尉孫權為車騎將軍以柔為長史徙桂陽¶
　　太守柔嘗使琮賫米數千斛到吴市易琮皆散用¶
　　空船而返柔大怒琮頓首曰所市非急而士大夫¶
　　有倒垂之患故振贍不及啟報柔更竒之時中州¶
　　士人避亂而南依琮者以百數琮傾家給濟與共¶
　　有無遂顯名逺近後權以為奮威校尉授兵數千¶
　　人使討山越因開募召得精兵萬餘人出屯牛渚¶
<pb:KR2k0022_WYG_062-15b>¶
　　稍遷偏將軍建安三十四年闗羽圍樊襄陽琮上¶
　　疏陳羽可討權時已議襲之恐事泄寢不答及禽¶
　　羽謂琮曰今日之捷亦君之功也于是封陽華亭¶
　　侯黄武元年魏舟軍大出洞口權使吕範督諸軍¶
　　拒之敵數以輕船鈔擊琮常帯甲伏兵伺候敵數¶
　　千人出江中琮擊破之梟其將軍尹靈遷琮綏南¶
　　將軍進封錢塘侯四年假節領九江太守七年丹¶
　　陽吴會山民為冦攻沒屬縣權分三郡險地為東¶
<pb:KR2k0022_WYG_062-16a>¶
　　安郡琮領太守(琮時治/富春)明賞罰招誘降附數年中¶
　　得萬餘人權召琮返牛渚罷東安郡黄龍元年遷¶
　　衛將軍左䕶軍徐州牧尚公主嘉禾二年督騎五¶
　　萬征六安六安民皆散走諸將欲捕之琮曰分兵¶
　　捕民得失相半縱有所獲猶不足以弱敵如或邂¶
　　逅虧損非小琮不敢徼功以負國也赤烏九年遷¶
　　右大將軍琮為人恭順善於承顔納規未嘗切迕¶
　　初權將圍珠崖及夷州琮曰殊方異域隔絶障海¶
<pb:KR2k0022_WYG_062-16b>¶
　　水土氣毒兵入民出必生疾病轉相汚染往者懼¶
　　不及所獲何可多致猥虧江岸之兵以兾萬一之¶
　　利權不聽軍行經嵗疾疫死者十八九權深悔之¶
　　琮既親重宗族子弟並䝉寵貴賜累千金然猶謙¶
　　虚接士貌無驕色十一年卒(以三國志/本傳修)¶
　禇泰¶
　　仕吴封錢塘臨平侯禇氏遂為錢塘郡姓厯六朝¶
　　至唐代有顯人皆其後裔云(以元和姓纂太平/寰宇記淳祐志修)¶
<pb:KR2k0022_WYG_062-17a>¶
　諸葛起¶
　　字岑仕吴為步兵校尉宗族蕃盛世居山旁因號¶
　　岑山(以餘杭土風/記淳祐志修)¶
　丁諝¶
　　錢塘人出於孤家顧邵拔而友之為立聲譽揚其¶
　　善以並陸全之列仕至典軍中郎世以邵為知人¶
　　(以三國志顧/邵步隲傳修)¶
　¶
<pb:KR2k0022_WYG_062-17b>¶
　¶
　¶
　¶
　¶
　¶
　¶
　¶
　咸淳臨安志卷六十二¶
